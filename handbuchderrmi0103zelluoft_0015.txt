PRAEFATIO. lx

petita dare studui. Nonnullis tamen ad hanc rem subsidiis literariis carui,
praecipue libris pluribus et dissertationibus de re epigraphica in Italia et
in Gallia editis, quae vel tranquillo rerum statu non omnes tam facile
comparantur, his vero nostris temporibus communibus ad nos non perve-
nerunt. Scriptores, unde singulas inscriptiones sumsi, numero cuique ad-
scribuntur, librorum titulis, nisi ubi inscriptionum collectiones in vulgus
notae adhibentur, integris additis. Scriptorum indicem epigraphicorum
pleniorem, ordine alphabetico dispositum, alteri volumini subiicere con-
stitui. Commentarios addere inscriptionibus non erat ex instituti operis
consilio, sed tantumodo notarum sive siglorum explicationes, variarum lec-
tionum delectum et praemissa maioribus inscriptionibus argumenta. In no-
tarum explicationibus subiectis vel communia, facilia et omnibus vel me-
diocriter in hoc genere exercitatis nota consulto recepi, adeoque usque
repetere non praetermisi, hanc ob causam, ut tironum et omnino minus
in his literis exercitatorum commoditati abunde consulerem. Quae omnia
etiamsi sortasse non aliena videantur, in una re ad externum delectus no-
stri habitum pertinente sore nt plures legentium prima fronte offenderen-
tur, praevidi, nimirum in minuscularum quae dicuntur literarum formis et in
versuum distributione non ad inscriptionum in lapide vel aere mensuras
sacta, sed uno tenore continuatorum. Sed haec ipsa res mihi quidem et
ad rectam rationem et ad usum accomodata esse videbatur. Nempe om·—
nino duplex est exemplorum codices et monumenta literata reddentium
genus, prout vel accuratae critices subsidia et rationes vel communem
>legentium commoditatem et popularem usum respexeris, quorum alterum
originariam scripturam exacta imitatione exprimat necesse est, alterum ver-
borum et literarum substantiam fideliter reddere satis habet etsi commu·-
nibus et consuetis typorum formis. Tertium genus medinm qnod exacta
scripturarum imitatione carcat idemque a communi formarum consuetudine
recedat, neutri parti satisfacit: nam neque criticae subtilitati inservit et a
populari legentium usu et commoditate alienum est. lam hoc ipsum ter-
tium genus neutri parti accommodatum plerumque in antiquis inscriptioni-
bus edendis usurpatur, dum literarum maiuscularum sive capitalium formas
typographicas adhibent, quae neque ipsam monumentorum scripturam plane
exprimant et legentium oculos morentur. Mihi utriusque partis ratio ita
servari visa est, ut hunc inscriptionum delectum iisdem literarum formis
quibus veteres scriptores legere consuevimus, reddendum curarem3 alteri
huius operis volumini tabulas lithographicas additurus, quibus antiquae di-
versorum generum et aetatum inscriptiones accuratissime ad archetypum
expressae repraesentarentur. Siquid sana ratio exigit, vel novitatis inso-

