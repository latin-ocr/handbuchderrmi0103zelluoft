358 Inscr. profanae. Cap,11. Tabulae.

p. 91), et nuper Hamiltonus‚ qui denuo transcripsit (Researches in Asia min.
Vol. 11. p. 421) neque vero edidit.

Quatuor igitur suut monumenti Ancyrani exempla, ex quibus omnia
reliqua propagata suut, Verantio-Busbequianum, Cossonianum, Lucasianum,
Tournefortianum. Sed praeter quatuor haec inscriptionis exempla etiam
alia subsidia ad monumentum supplendum et explicandum nobis suppeditat
versio eiusdem graeca, cuius fragmenta Appolloniae (hodie Oluburlu) iu
Pisidia, et Ancyrae sunt reperta. Atque fragmenta Apolloniensia, minora illa
quidem quam Ancyrana, Arundello (Discov. in Asia minor. 1834.v01.11.
p. 426. Cf. Vol. Ι. p. 241) debemus, qui invenit et primus transcripsit.
Multo plura supersunt fragmenta et luculentiora versionis graecae Ancy-
ranae, in eius ipsius templi, quod latinam inscriptionem habet parietibus
insculptae. Partem eius quamvis minutam dedit Pocockius Inscriptt. antiq.
cap. 11. s, 1. pag. 6. 7. Sed maiore cum cura et feliciori successu in
hac re elaboravit Hamiltonus, qui mullo maiorem huius graecae inscrip
tionis partem, pariete domus turcicae templo Augusteo adstructae tectam,
ex hac latebra in lucem produxit, reliquam partem aliis binis domibus
opertam et fere plane obliteratam addere nou potuit. [llamilton Resear-
ches in Asia min. Vol. Ι. p. 421 et 11. n. 102). Quo factum est, ut
cum Pocockianis fragmentis additis nunc quidem columnas octo versionis
graecae teneamus3 binas priores admodum decurtatas, sequentes sex fere
integras, quarum quidem unaquaeqne quinos denos vel senos denos ver-
sus latini exemplaris praebet. Hanc graecam versionem dedit Eggerus
quoque in sua monumenti editione [Examen critique des historiens d*-
Auguste. Paris. 1843. p. 30 et p. 412), eamque repetere quam ad
tabulas inscriptionem denuo exigere maluit Texier Description de l'Asie min.
Toni. Ι. p. 113.Atque lioc Hamiltoni ἕρμαιον ut per se non parvi aestimandum
est ita et hoc nomine commendatur, quod occasionem praebuit praestantis-
simo huius Augustei aevi monumento peculiari cura edendo. Nam summi
imperatoris scriptio etsi pluribus vicibus repetita nondum tamen iustam edi-
tionem nacta erat, et dum minutissima scholiastarum et levissimae cuiusli-
bet poetae reliquiae a viris doctis sedulo tractantur, neglecta fere iacuit.
Cui incommodo iam remedium attulit coniuncta duumvirorum doctorum
cura, Franzii et A. W. Zumpfii, quos de hoc monumento nos adhuc ex·-
ponentes in eodemque edendo secuti sumuS. li enim optimam monu-
menti Ancyrani editionem publicaverunt, quae inscribitur: „Caesaris Au-
gusti index rerum a se gestarum sive Monumentum Ancyranum. Ex re-
liquiis graecae interpretationis restituit Ioannes Franzius‚ commentario per-
petuo instruxit A. W. ZumptiuS. Beroliui ex libraria Reimeri. 1845. 4.“
Hunc librum adeant lectores qui accuratiorem monumenti notitiam desi-
derant. Plenam variarum lectionum et supplementorum copiam literis a
me consignatam seponere, ut voluminis consulerem mensurae, adductus
sum. Qui loci in textu uncinis [ ] includuntur ab editoribus vel con-
iectura vel e graeca versione suppleti sunt.

Tab. l.

Rerum gestarum Divi Augusti, quibus orbem terrarum imperio

populi Romani subiecit, et impensarum, quas in rempublicam popu-

